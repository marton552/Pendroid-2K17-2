Készíts egy egyszerű játék programot, amelynek témája: minél hamarabb lődd ki a célpontot. A játéktér fő elemei a következőek: lövegtorony, terep/tereptárgyak, célpont.

Dolgozz ki egy játékmintát a következő feladatra. A játékos valamilyen bekérési mechanizmussal meg tudja adni a löveg csövének dőlésszögét, valamint el tudja sütni az ágyút. Ezt követően a lövedék elhagyja a csövet és az első feladatnál is megadott ballisztikus pályán mozog. A lövedék kezdősebességét úgy állítsa be, hogy szabad szemmel is látni lehessen az útját. A célponttal való ütközés esetén a célpont megsemmisül/felrobban.

Alap esetben normál gravitációval kell számolni, elhanyagolható a súrlódási erő és nincsen szél.

Opcionálisan megoldható feladatok plusz pontért:

Változtatható gravitáció,
súrlódási erő számítása,
szél integrálása a programba,
speciális effektek,
több választható terep,
intelligens gépi ellenfél,
többjátékos mód,
többféle célpont,
általad kitalált ötlet(ek) ;)
Törekedj a szép és harmonikus formatervre.


Az opcionálisan megoldható feladatokon felül is megvalósíthatóak funkciók, amelyek további plusz pontokat érnek. Az opcionális és a további megvalósított plusz funkciókat a forráskód elején megjegyzésben fel kell sorolni.

Leadási határidő: 2017. december 8., péntek 24:00
